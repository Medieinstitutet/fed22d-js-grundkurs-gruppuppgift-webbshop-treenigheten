I denna fil skriver ni, efter överenskommelse och diskussion:

när ni träffas gemensamt & hur ni gör det - kamera på/av, Teams/Discord eller bara chatt? Det är OK att vara kreativ. Man måste inte följa alla konventioner, men sätt regler för gruppen och var öppen med hur du känner och vill jobba! Då är allas förväntningar på samma nivå. Förmodligen finns det någon annan som känner precis likadant, men det är ju svårt att veta om ingen säger någonting.
hur, när och var ni stämmer av (arbetstider, arbetsmetoder)
hur ni meddelar förhinder
hur ni hanterar förhinder, sjukdom, om deltagande och inspirationen tryter
vad är ambitionsnivån
vad är kunskapsnivåerna sedan innan?
vad är kul? vad är tråkigt?
vilken linting- och prettier-konfiguration ni kör
hur ni skriver commit-meddelanden
hur ofta ni gör commits
hur, när och vem gör code reviews/merges - när får man merge:a in i branchen? (föreslår att ni inte väljer "när du är klar", utan ni bör testa/kontrollera att det även fungerar på någon annans dator)
hur ni hanterar att göra-listan/backlogen
hur er tidsplan ser ut, vad ni har för milstolpar och hur ni hanterar om ni märker att ni hamnar efter/före i planeringen
När ni fått ordning på ovan för att säkerställa ett bra grupparbete under fyra veckor, så gör var och en, en commit till denna fil med sin underskrift.
